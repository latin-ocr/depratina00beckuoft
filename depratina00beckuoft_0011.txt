Poetarum Graecorum, qui quinto a. Chr. n. saeculo in-
eunte floruerunt, Pratinas, quamquam pauci tantum versus et
*pauca testimonia nobis tradita sunt, quibus de eius vita atque
ingenii indole certiores fimus, imprimis memoratu dignus est.
Nam et sententiae et res metrica et sermo fragmentorum nobis
servatorum admodum singulares sunt, ut mihi quidem mirum
esse videatur, quod adhuc nemo conatus est plene ac perfecte
de hoc poeta scribere.

At quotquot exstant v. d. de hoc poeta commentationes,
'parum accuratae et, ut ita dicam, adumbratae mihi quidem
videntur, ut operae fore pretium putem, accuratius quam adhuc
tactum est, de Pratina Phliasio disserere.

Ac primum quidem fragmenta et testimonia ad hunc poe-
tam spectantia colligam; adiungam nonnulla de carminibus lyri-
cis, satyricis, tragicis. Denique de copia verborum Pratinae
dicam (nonnullis aliis poetis adiunctis).

Pratinae quae exstant fragmenta omnia aut nonnulla colle—
gerunt et ediderunt: ¹)

l. A. flartung, Die griechischen Lyriker 1858, p. 258 sqq.
Th. Bergk, Poetae lyrici Graeci. Lips. ‘²1882, p. 557 sqq.
loh. Pomtow, Poetae lyrici Graeci minores. Lips. 1885

,νοΙ. ll, p. 76 sqq.

A. Nauck, Tragicorum Graecorum fragmenta. Lips. ²1889.

¹) De antiquioribus lyricorum editionibus, ubi Pratinae fragmenta
scripta fuisse videntur, cf. ssoann. Albert. Fabricii Bibliotheca Graeca Harlesii
lips.1790 sqq. vol. ll, p. 87 ann. l. l. „st Stephanus, Graece et
'Latine ed. carminum poetarum novem lyricae poeseos principum fragmenta
Alcaei, Sapphus, Stesichori, lbyci, Anacreontis. Bacchylidis, Simonidis,
Alcmanis, Pindari, nonnulla etiam aliorum... . Pratini <hoc nomine
-editorem Pratinam significare puto) Timocreontis.. . .“ Afieruntur ed.
1. plantiniana, ed. I. Antwerp. 1567. 2. editio quarta, ap. Paulum Ste-
phanum, anno 1600.

