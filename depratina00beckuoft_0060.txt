m 54 -,

Necnon alia hic locus demonstrat. Scriptum est apud Ps-
l'lut.: Telesiam Thebanum didicisse καὶ τὰ Πινδάρου τά τε Διο-
ιὐσίου τοῦ Θηβαίου καὶ τὰ Λάμπρου καὶ [ὰ Πρατίνου καὶ τῶν
λοιπῶν, ὅσοι τῶν λυρικῶν ἄνδρες ἐγένοντο ποιηταὶ κρουμάτων
ἀγαθοί. ’

Quo ex loco clare apparet Pratinam clarissimis poetis lyri-
cis adnumeratum esse. Nominantur autem Pratinae opera
lyrica τὰ Πρατίνου, quae componuntur cum libris lyricis Pin-
dari; deinde narratur Telesiam Thebanum iuvenem haec Pra-
tinae carmina didicisse. ltaque concludere licet carminum lyri-
corum Pratinae tot fuisse, ut nonnullis libris vel libro uno-
ederentur; qui iibri in liberis educandis quarto saltem saeculo ¹
adhibebantur.

Quando Pratinae carmina primum edita sint nescimus. ld
constare videtur primam operum Pratinae editionem iam multis
annis ante Aristoxenum, qui illa refert, factam esse, fortasse
a Pratina ipso.

Denique hoc loco demonstratur, quod iam ex ,ipsis eius
fragmentis didicimus, Pratinam simplicem poesis rationem
amasse, namque Aristoxenus Pratinam poetis apponit, qui an÷
tiquam simplicem rationem melicam secuti sunt, Pindaro, Dio-
nysio, Lampro‚ aliis; quorum modis opponit Timothei et Phi-
loxeni novam dithyramborum poesim. Narratur Telesiam The-
banum, Aristoxeni aequalem, de quo aliunde non docemur, eru-
ditum esse poesi Pindari, ceterorumque poetarum allatorum;
postea demum ποικίλην μουσικὴν Timothei et Philoxeni illum
exercuisse, sed μὴ δύνασθαι κατορθοῦν ἰη hoe genere. γεγενῆσ-
θαι δ’ αἰτίαν ’τὴν ἐκ παιδὸς καλλίστην ἀγωγήν.

4. Ps. Plut. cap. LXll. Pratinam in carmine quodam dixisse

docemur Lacedaemonios Thaletam Creticum arcessivisse, cum
Lacedaemon pestilentia premeretur, ut arte musica adhibita mor-
bum ex urbe exigeret.

llaec sunt, quae e testimoniis apud Ps.-Plutarchum traditis
concludere licet. Quae cum sicuti fragmenta ad musicae histo-
riam spectent, e Pratinae carminibus ab Heraclide et Aristoxeno
esse sumpta videntur.

 

 

