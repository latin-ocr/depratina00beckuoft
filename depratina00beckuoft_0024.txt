18—

c) Restat locus servatus in Pseudoacronis in Horatium
scholiis. Ad versum 216 artis poeticae Horatii annotatum est:¹) ²)
„Cithara monochordos fuit, deinde paulatim dextra l<a>evaque
addentes . . . . ponebant tragoediis satyrica dramata, in quibus
salva maiestate gravitatis iocos exercebant secundum „Pratinae“
institutionem. ls enim primus Athenis, Dionisia dum essent,
satyricam fabulam induxit; alia autem satyra est illa mordax,
ut Lucilii, Horatii, Persii, luvenalis. Hae-autem fabulae saty-
ricae dicuntur, ut tragicae et comicae.“

TradItum est „secundum Cratini institutionem“. Sed
Cratini nomen hoc loco ineptum esse apparet. Nam Cratinum
celeberrimum comoediarum poetam fabulam satyricam Athenas
importasse nemo dicere poterat. Ut aliis locis (cf. infra de
fab. satyr.) ita hoc schol. loco Pratinas inventor fabulae
satyricae nominatur. Similitudine nominum „Pratinas“ et
„Cratinus“ factum est, ut a librariis pro Pratina scriberetur
CratIni nomen. Nam nomina simIIlima Πρατίνας et Κρατῖνος
a scriptoribus veteribus saepius inter se permutata esse viden-
tur. Apud Athen. 1, p. 22 A traditum est: ὅτι οἱ ἀρχαῖοι
nomm-el, Θέσπις, Πρατίνας, Κρατῖνος, Φρύνιχος . . . . (cf. h.
comm. p. 11). Apertum est Athen. Πρατίνας solum scripsisse;
postquam scriba 'aliquis in margine notum nomen Κρατῖνος
addidisset, quod nomen Πρατίνας non noverat, postea haec
glossa per alterius scribae segnitiem iuxta genuinum illud
Πρατίνας in Athenaei verba irrepsit.

Nam similitudo haud ita magna est horum versuum cum Pratinae car-
minibus nobis servatis, ut vix liceat hoc carmen Pratinae adscribere.
Athen. celeberrimum hunc locum sumpsit ex libro Semi Delii περὶ παι-
άνων (lib. XlV, p. 622 Β). Atque ex iis, quae addita sunt, elucet hoc
phallophororum carmen nec non ithyphallicorum hoc Athen. loco servatum
(XIV, p. 622 C—D.) inter> cantilenas populares esse habendum. Recte igitur
Bergk, Hiller-Crusius versus allatos carminibus popularibus adscripserunt.

¹) Otto Keller, Pseudoacronis scholia in Horatium vetustiora. Lips.
1904. vol. ll, p. 344 sqq.

2) Sic priscae motumque et luxuriem additi arti
Tibicen traxitque vagus per pulpita vestem;
Sic etiam fidelibus voces crevere severis,
lit tulit eloquium insolitum facundia praeceps.

